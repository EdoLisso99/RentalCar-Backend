# RentalCar Backend
## Progetto sviluppato durante il periodo di stage presso SI2001

### RentalCar consiste nella realizzazione di un sito web che emula il funzionamento di un concessionario d'auto, sviluppato utilizzando a FrontEnd il framework Angular e a BackEnd Spring Boot, avvalendosi di MySQL come Database, di Hibernate come ORM e di Spring Security per tutte le funzioni di autenticazione, autorizzazione e sicurezza del sito.

### La parte FrontEnd del progetto è disponibile a questo indirizzo: https://github.com/EdoLisso99/RentalCar-Frontend

RentalCar Backend implementa il pattern architetturale MVC. È composto principalmente da 9 cartelle, ciascuna contenente principalmente 3 file, associati ad utenti, mezzi e prenotazioni:

- **controller**: Cartella contenente i controller del progetto. Queste classi sono identificate dall'annotazione @RestController e servono principalmente per mappare tutte le richieste HTTP che arrivano da Frontend, tramite le annotazioni @RequestMapping (a livello di classe), @GetMapping, @PostMapping, @PutMapping e @DeleteMapping (a livello di metodo), e ad invocare i Service associati a ciascuna funzione.
- **dto**: I dto sono delle classi che implementano il design pattern da cui prendono il nome ed hanno un duplice scopo, ovvero quello di passare meno informazioni possibili ad ogni chiamata effettuata su di essi, sia per alleggerire il carico computazionale sia per evitare la trasmissione di dati inutili per la chiamata, ma che potrebbero essere utilizzati da malintenzionati (ad esempio, se voglio vedere il nome ed il cognome di un utente avere anche la sua password ed username personali non mi è di alcun vantaggio).
- **entities**: Sono essenzialmente delle classi che rappresentano le tabelle presenti nel Database relazionale MySQL. Tramite l'ORM Hibernate queste classi vengono mappate nel DB, rendendo così possibile effettuare tutte le operazioni CRUD come se si stesse lavorando con oggetti Java.
- **exception**: Cartella contenente i file per la gestione delle eccezioni. Mi sono semplicemente limitato a far si che, ad avvenuta eccezione, il programma lanciasse una stringa di avvertimento, contenente la descrizione dell'eccezione stessa.
- **filter**: Filter è una cartella due file, CustomAuthorizationFilter e CustomAuthenticationFilter, che servono per il corretto funzionamento di Spring Security, per quanto riguarda l'autenticazione e l'autorizzazione degli utenti. Come autenticazione si intende il fatto che l'utente immetta, a Frontend, delle credenziali valide e, con esse, genera il Token JWT (semplicisticamente parlando lo si può intendere come un "pass" da utilizzare per poter effettuare o meno determinate operazioni su un sito, come, ad esempio, avere l'accesso a determinate pagine oppure effettuare operazioni CRUD su elementi presenti nel sito stesso). Come autorizzazione, invece, si intende il controllo sulla validità del Token JWT passato da Frontend. Per questioni di tempo non si è deciso di implementare il refresh token. Se si osserva il funzionamento di Spring Security, ci si accorge che esso non è nient'altro che una catena di filtri che vengono applicati ad ogni chiamata che riceve il Backend dal Frontend. 
- **repo**: Contiene dei file che permettono di effettuare le operazioni CRUD sul database. 
- **security**: Contiene un file di configurazione per settare correttamente i vari parametri di Spring Security.
- **service**: Cartella contenente i servizi del progetto. Queste classi sono identificate dall'annotazione @Service a livello di classe, e servono principalmente per inoltrare le richieste che giungono dai controller ai repository, creando un'ulteriore livello di astrazione.
- **util**: Cartella che contiene file, i quali a loro volta contengono delle funzioni utlizzate spesso e in diversi punti per tutto il progetto.

